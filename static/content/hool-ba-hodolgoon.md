Хоолны дэглэм болон дасгал хөдөлгөөн гэх мэт таны өдөр тутмын зан үйл хавдар үүсгэхэд хир нөлөөтэй гэж та бодож байна? Тэгвэл таны бодож байгаагаас илүү нөлөөтэй байдаг. Буруу хооллох болон дасгал хөдөлгөөн хийхгүй, идэвхигүй байх нь хавдар үүсэх эрсдлийг нэмэгдүүлдэг талаар олон тооны судалгаанууд байдаг. Илүүдэл жин, таргалалт нь хэд хэдэн хавдар үүсэх эрсдлийг нэмэгдүүлдэг, тухайлбал хөх, бүдүүн шулуун гэдэс, умай, улаан хоолой, элэг, бөөрний хавдар болох магадлал ихэсдэг. Тэгэхээр илүүдэл жин хэрхэн хавдар үүсэх эрсдлийг нэмэгдүүлдэг вэ гэхээр, тарган хүний биед эстроген, инсулин гэх мэт дааврын хэмжээ нэмэгдсэнээр хавдрын өсөлтийг хурдасгадаг байна.

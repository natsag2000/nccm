# Гүйцэтгэх захирлын мэндчилгээ

“Хавдар өвчнийг ялж, өнгөрсөн түүх болгохын төлөө” уриатай ажилладаг Хавдрын үндэсний зөвлөл НҮТББ-ын маань шинэчлэгдсэн веб сайтад зочилж буй Танд энэ өдрийн мэнд хүргэе. 

Бид “хавдар” гэдэг өвчинтэй нүүр тулж буй олон өвчтөнүүд, тэдний асран хамгаалагч, ар гэрийнхэнд ном гарын авлага түгээх, түр байрлуулах, тээврийн хөтөлбөр, өвчтөнүүдийн дэмжлэгт хөтөлбөр хэрэгжүүлэх зэргээр өвчнөө ялан дийлэх сэтгэл санааны дэм, итгэл өгөхөөр ажилладаг.

Түүнчлэн шинжлэх ухааны үндэслэлтэй, нотолгоонд суурилсан үйл ажиллагаа явуулах зарчмыг мөрдлөг болгон судалгааны ажлуудыг гүйцэтгэн, ухуулга нөлөөллийн ажлуудыг хийдэг. 

Та бүхэн манай сайт дээрээс төрөл бүрийн хавдар, хавдрыг даван туулах, хооллолт, асаргаа болон  бидний хэрэгжүүлдэг тээврийн, бясалгалын, орон байрны хөтөлбөрүүдийн талаар мэдээлэл авч, манай хамт олны хийсэн судалгаануудын үр дүнтэй танилцах боломжтой юм.

Мэдээж бидний бүх үйл ажиллагааг сайхан сэтгэлт хандивлагчид, дэмжигчдийн дэмжлэггүйгээр төсөөлөхийн аргагүй. Таныг ч бас бидний үйл ажиллагааг дэмжин хандив өгөх, хамтран ажиллахыг урьж байна.

Бид зөвхөн хамтын хүчээр хавдар гэдэг өвчнийг өнгөрсөн түүх болгох боломжтой.

__Монгол хүн бүр хавдаргүй, эрүүл байх болтугай.__


Хүний их эмч, анагаах ухааны доктор&nbsp;	&nbsp;&nbsp;&nbsp;&nbsp;&nbsp;Б.Цэцэгсайхан

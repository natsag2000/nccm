# Бидний тухай
---
\
ХАВДРЫН ҮНДЭСНИЙ ЗӨВЛӨЛ Нийгэмд үйлчлэх төрийн бус байгууллага нь 2014 онд байгуулагдсан ашгийн бус, сайн санааны байгууллага юм.

Бид 2 үндсэн чиглэлээр үйл ажиллагаа явуулдаг: <br/>

+ __-  Хавдартай өвчтөнүүд, тэдний асран хамгаалагч нарт зорилтот хөтөлбөрүүд хэрэгжүүлэх замаар тусламж дэмжлэг үзүүлэх__
+ __-  Хүн амд хавдраас урьдчилан сэргийлэх, эрүүл амьдрах талаар эрүүл мэндийн боловсрол олгох, хавдрын эрсдэлт хүчин зүйлсийн талаар судалгаа хийх, нотолгоонд суурилсан бодлого шийдвэр гаргахад нөлөө үзүүлэх__

Манай ТББ-ын удирдах зөвлөлд анагаах ухааны, химийн, биологийн ухааны доктор зэрэг эрүүл мэндийн салбарт 10-30 жил ажилласан туршлагатай мэргэжилтнүүд багтдаг бөгөөд 80 гаруй сайн дурын ажилтантай. 

2016 оноос Олон Улсын Хавдрын Хяналтын Байгууллага, 2018 оноос Евроазийн хүүхдийн хавдрын нийгэмлэг, Олон улсын папилломавирусын нийгэмлэгийн гишүүнээр ажиллаж байна.

Швейцарийн Олон Улсын Хавдрын Хяналтын Байгууллага, Австралийн Мурдокийн хүүхдийн судалгааны төв, Австралийн Хавдрын зөвлөл, АНУ-ын St.Jude-ийн хүүхдийн судалгааны төв, Билл Мэлинда Гэйтсийн сан, Макс сан, Канадын Лаурел сан, Өмнөд Африкийн Кэйп Тауны их сургууль, Английн Хавдрын судалгааны байгууллага, ОХУ-ын Дмитрийн Рогачёвын хүүхдийн төв эмнэлэг, Францын Санофи Эспойр сан зэрэг байгууллагуудтай хамтран ажилладаг. 

2019 оноос дэргэдээ хөдөө орон нутгаас хотод эмчилгээнд ирсэн хавдартай өвчтөнүүд, тэдний ар гэрийнхэнийг түр байрлуулах Дарь Эхийн Өргөө өвчтөн байрлуулах төвийг нээж 1400 гаруй өвчтөн, асран хамгаалагч нарыг байрлуулсан байна. 

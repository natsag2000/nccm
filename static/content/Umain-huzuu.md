# Умайн хүзүүний хорт хавдар гэж юу вэ?  
## Умайн хүзүүний хорт хавдар гэж юу вэ?
Умайн хүзүүний хорт хавдар гэдэг нь умайн хүзүүний дотор хананд хэвийн бус эсүүд үржих явцыг хэлнэ. Умайн хүзүүний хорт хавдрын нийт тохиолдлын 70% орчим нь хавтгай эсийн хорт хавдар байдаг. Булчирхайлаг эсээс үүсэлтэй аденокарцином нь цөөн тохиолддог умайн хүзүүний дээд хэсэгт үүсч эхэлдэг учраас оношлоход илүү хэцүү байдаг.

2019 онд Монгол улсад 333 умай хүзүүний хорт хавдрын эрсдэл 152 шинэ тохиолдол оношлогджээ. Умайн хүзүүний хорт хавдар нь эмэгтэйчүүдийн дунд зонхилон тохиолдох хорт хавдрын 2-рт ордог.

## Умайн хүзүүний хорт хавдрын үед илрэх шинж тэмдэг
Умайн хүзүүний хавдрын эхэн үед шинж тэмдэг бараг илэрдэггүй. 

Дараах шинж тэмдгүүд илэрвэл эмчид хандах шаардлагатай. Үүнд:

- Сарын тэмдгийн мөчлөг хооронд цус алдах
- Сарын тэмдэг ердийн үеийнхээс олон хоног, их хэмжээгээр ирэх 
- Бэлгийн харьцаанд орсоны дараа цус гарах
- Бэлгийн хавьталд орох үед өвдөх
- Үтрээнээс хэвийн бус ялгадас гарах
- Цэвэршилтийн дараах үед үтрээнээс цус гарах
- Шалтгаангүйгээр ядрах
- Хөлөөр хавагнах, хөл хөөх
- Ууц нуруугаар өвдөх зэрэг шинж тэмдгүүд илэрнэ. 

## Умайн хүзүүний хорт хавдрын шалтгаан
Умайн хүзүүний хорт хавдрын бараг бүх тохиолдол нь бэлгийн замаар дамжин халдварладаг. Хүний Папиллома Вирүсийн ( ХПВ ) өндөр эрсдэл бүхий зарим хэв шинжийн халдвартай холбоотой байдаг. Умайн хүзүүний хорт хавдрын бусад гол эрсдэлт хүчин зүйлд тамхи багтана.

10 эмэгтэй тутмын 8 нь амьдралынхаа явцад ХПВ-ийн халдвар авдаг. ХПВ-ийн халдвар авсан эмэгтэйчүүдийн ихэнх нь умайн хүзүүний хорт хавдар болдоггүй, харин цөөн тохиолдолд л умайн хүзүүний хорт хавдар болдог.

Диэтилстилбестерол (эмэгтэй хүний эстроген дааврын зохиомол хэлбэр) тогтмол хэрэглэх, биеийн эсэргүүцэл суларсан үед умайн хүзүүний хорт хавдар үүсэх эрсдэл нэмэгдэж байдаг. 

 ## Умайн  хүзүүний хорт хавдрын эрт илрүүлэг
 
 ### ПАП наац
 Умайн хүзүүний эрт илрүүлэгт 35-с дээш насны эмэгтэйчүүд 3 жил тутамд нэг удаа хамрагдахыг зөвлөдөг. 
 
 ### ХПВ-ийг илрүүлэх шинжилгээ
 Хавдар үүсгэх өндөр эрсдэлтэй ХПВ-ийн хэв шинжүүдийг илрүүлэх шинжилгээг зарим орнуудад эрт илрүүлэгт ашиглаж байна. Энэ тохиолдолд 5 жил тутам хамрагдахыг зөвлөдөг. 
   
 ### Умайн хүзүүний хорт хавдрын оношлогоо
 Умайн хүзүүний хорт хавдрыг оношлох энгийн шинжилгээнд дараах шинжилгээнүүд хамаарна:
 #### Кольпоскопи ( Colposcopy- Дурандах) 
 Кольпоскопи нь умайн хүзүүний хэвийн бус эсүүдийн байрлал, зураглалыг тогтооно. Эмч үтрээнд толь тавьж үтрээ болон умайн хүзүүний талбайг томруулан бичил харуураар томруулан дурандах шинжилгээний арга юм. 

#### Эдийн шинжилгээ авах ( биопси) конус хэлбэрийн биопси авах эсвэл том дэгээгээр өөрчлөлттэй хэсгээс тайрах
Биопси авах гэдэг нь эмч умайн хүзүүний гадаргуугаас бага хэмжээний эд авч, лабораторид микроскопиор шинжлүүлэхээр илгээхийг хэлнэ. Эдийн шинжилгээг колькоскопи хийх явцдаа авч болно.

## Умайн хүзүүний хорт хавдрын эмчилгээ
### Үе шатыг тодорхойлох
Хэрэв умайн хүзүүний хорт хавдар тодорхойлогдон умайн хүзүүний гадна давхарга дээр хэвийн бус эс олдвол 0 үе шат харин давсаг, шулуун гэдэс эсвэл ойр байрлах бусад эрхтэнд хорт хавдар үсэрхийлсэн бол IV үе шат гэх мэтээр үе шатыг тогтоодог. 

### Эмчилгээний хэлбэрүүд
Эмчилгээ нь хавдрын үе шатаас хамаарна. Өвчний эхэн үед, том биш хэмжээтэй (4см-аас бага) бол мэс засал эмчилгээ, заримдаа үргэлжлүүлэн хими болон туяа эмчилгээ хийдэг.

Хэрэв хавдар бага бол конус хэлбэрийн биопси зарим тохиолдолд гистерэктоми буюу умайг авах мэс ажилбар хийгдэнэ.

Өвчин даамжирсан тохиололд хими эмчилгээг (цисплатин) туяа эмчилгээтэй хавсруулан хэрэглэнэ.

Үсэрхийлсэн бол хими эмчилгээ (платин/фторурацил) эсвэл хөнгөвчлөх эмчилгээг дангаар нь хийнэ.

### Хөнгөвчлөх эмчилгээ
Хөнгөвчлөх эмчилгээ нь хорт хавдрын шинж тэмдгийг багасгаж, амьдралын чанарыг сайжруулах, өвдөлт намдаах зорилготой. 

## Умайн хүзүүний хорт хавдрын тавилан
Умайн хүзүүний хорт хавдрын тавилан нь хавдрын үе шат, өвчтний нас, биеийн байдал, архаг хууч өвчин зэргээс хамаардаг.

Умайн хүзүүний хорт хавдрыг эрт илрүүлэх тусам эмчилгээ үр дүнтэй байдаг. Эрт үе шатандаа байгаа  умайн хүзүүний хорт хавдар бүрэн эмчлэгддэг. 

Умайн хүзүүний хорт хавдрын эмчилгээ нь жирэмслэлтэд нөлөөлж, жирэмслэх боломжгүй болгож болно. 

## Умайн хүзүүний хорт хавдараас урьдчилан сэргийлэх
### ХПВ-ийн вакцин
ХПВ-ээс сэргийлэх 3 төрлийн вакцин байдаг: 2 цэнт Цервариск, 4 цэнт болон 9 цэнт Гардасил. 
Вакциныг 9-11 насны охидуудад 2 тун хийхийг зөвлөмж болгодог. 

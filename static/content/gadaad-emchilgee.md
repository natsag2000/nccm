# Гадаад эмчилгээ

Хэрэв та гадаад улсад эмчилгээнд явахаар шийдсэн бол танд оношилсон хавдар Эрүүл мэндийн сайдын 2017 оны 9-р сарын 20-ны өдрийн А-370 тушаалаар батлагдсан “Монгол улсад эмчлэх боломжгүй өвчний жагсаалт”-нд орсон эсэхийг шалгах хэрэгтэй. Тархи нугасны зарим хавдар, сонсголын мэдрэлийн, бага аарцаг, цээжний хананы байрлалтай хавдар, ясны чөмөг, зарим эрхтэн шилжүүлэн суулгах зэрэг зарим хавдруудыг гадаад оронд эмчлэх шаардлагатай байдаг. Хэрэв энэхүү жагсаалтад орсон бол зохих журмын дагуу материалыг бүрдүүлж, эмчилгээндээ явж ирсэний дараа Эрүүл мэндийн яамнаас бага хэмжээний санхүүгийн дэмжлэг авах боломжтой байдаг. Хэрэв танд тавьсан онош энэхүү жагсаалтад ороогүй, та гадаад улсад өөрөө явж эмчлүүлэхээр шийдсэн бол улсаас дэмжлэг олгодоггүй байна.

Эрүүл мэндийн сайдын 2017 оны 9-р сарын 20-ны өдрийн А-370 тушаалыг доорхи холбоосноос татаж үзнэ үү.

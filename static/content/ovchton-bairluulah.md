# Хавдартай өвчтөнүүдэд зориулсан “Дарь Эхийн Өргөө” өвчтөн байрлуулах төв{.mt-4}

Хөдөө орон нутгаас ирсэн хавдартай өвчтөнүүүдийг байрлуулах тусгай зориулалтын төв маань манай улсад хамгийн анхдагч нь юм.

Манай хүн амын 32% нь хөдөө орон нутагт амьдардаг боловч орон нутагт хавдрын тусламж үйлчилгээг чанартай үзүүлэх боломж хязгаарлагдмал байна. Улсын хэмжээнд хавдрын чиглэлийн нарийн мэргэжлийн тусламж үйлчилгээ үзүүлэх ганц эмнэлэг болох Хавдар судлалын үндэсний төвийн үйлчлүүлэгчдийн 50 орчим хувийг хөдөө орон нутгийн өвчтөнүүд эзэлдэг. Орон нутгаас хотод эмчилгээ хийлгэж буй хүмүүсийн хувьд хотод байрлах орон байрны асуудал хамгийн тулгамдсан асуудлын нэг юм.

“Дарь Эхийн Өргөө” нь хөдөө орон нутгаас ирсэн хавдартай өвчтөн, тэдний ар гэрийнхэнийг нийслэл хотод эмчилгээ хийлгэх, эмчилгээний хоорондох хугацаанд нь гэртээ байгаа мэт тохь тухтай байранд байрлуулах, өвчтөнүүдэд тусламж дэмжлэг үзүүлэх, өвчнөө даван туулах итгэл найдвар өгөх зорилготойгоор 2019 оны 1-р сард байгуулагдсан юм. 

“Дарь эхийн өргөө” нь 100 гаруй байгууллага, хувь хүмүүсийн сэтгэлийн хандиваар боссон бөгөөд өвчтөн, асран хамгаалагчийн хамт байрлах 11 өрөө болон амралтын өрөө, нийтийн гал тогоо, урлагийн сэтгэл засал зэрэг нийт 14 өрөөнөөс бүрдэх бөгөөд нэгэн зэрэг 31 хүнийг хүлээж авах хүчин чадалтай.

## НИЙТИЙН ГАЛ ТОГОО{.mt-4}

Нийтийн гал тогоонд өөрсдөө хоолоо бэлдэх боломжтой бөгөөд хэрэгцээтэй бүхий л хэрэгслээр тоноглогдсон тохилог гал тогоотой.

## АМРАЛТЫН ӨРӨӨ {.mt-4}

Амралтын өрөө нь амралтын номын сан, ажлын булан, хүүхдийн булан, угаалгын өрөө зэргээс бүрдэх бөгөөд амралтын хугацаанд зурагт үзэх, ном унших, интернет орчинд аялах боломжтой юм.

## УРЛАГИЙН СЭТГЭЛ ЗАСЛЫН ӨРӨӨ {.mt-4}

Урлагийн сэтгэл заслын мэргэжилтний нийгэмлэгтэй хамтран өвчтөн, ар гэрийнхэнд зориулж урлагийн сэтгэл заслын сургалт зохион байгуулдаг.

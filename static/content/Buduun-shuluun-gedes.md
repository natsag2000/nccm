# Бүдүүн шулуун гэдэс
## Бүдүүн шулуун гэдэсний хорт хавдар гэж юу вэ? {.my-4}
2019 оны байдлаар манай улсад зонхилох арван байрлалын хорт хавдарт бүдүүн шулуун гэдэсний хорт хавдар 3.9%-ийг эзэлж, 7-р байранд орж, нийт 251 шинэ тохиолдол бүртгэгдсэн байна.  

Бүдүүн гэдэсний хорт хавдрыг мөн бүдүүн шулуун гэдэсний хавдар гэж нэрлэдэг ба уг хавдар нь анх гэдэсний дотор давхаргаас ургацаг (полип) байдлаар үүсч, улмаар оношлож эмчлээгүй тохиололд инвазив буюу хортой хавдарт шилжиж болдог.

## Бүдүүн шулуун гэдэсний хорт хавдрын шинж тэмдэгүүд{.my-4}
Бүдүүн шулуун гэдэсний хорт хавдрын үед дараах шинж тэмдгүүд илэрдэг. Үүнд:

- Суулгах, өтгөн хатах, дутуу баасан мэт санагдах
- Баас нарийхан хэлбэртэй болох
- Цустай баах
- Хэвлийгээр зангирч өвдөх, гэдэс дүүрэх эсвэл базлах
- Хошного орчмоор өвдөх
- Бүдүүн шулуун гэдсэнд үүсвэр тэмтрэгдэх
- Турах
- Ядарч сульдах
- Шалтгаан тодорхойгүй цус багадалт үүсэх

## Бүдүүн шулуун гэдэсний хорт хавдрын шалтгаан{.my-4}
Бүдүүн гэдэсний хорт хавдрын шалтгаан тодорхойгүй боловч хавдар үүсэхэд нөлөөлөх эрсдэлт хүчин зүйлс бий. Тухайлбал:

- Удамшил буюу генетикийн эрсдэлт хүчин зүйл, гэр бүлийн хүмүүст тохиолдсон байх
- Бүдүүн гэдэсний үрэвсэлт өвчин
- Улаан мах (үхэр, хонь г.м), боловсруулсан махан бүтээгдэхүүн (хиам, утсан, консервлосон хүнс г.м) ихээр хэрэглэх
- Таргалалт, жингийн илүүдэл 
- Согтууруулах ундаа хэтрүүлэн хэрэглэх
- Полип (ургацаг)
- Тамхи татах

## Бүдүүн шулуун гэдэсний хорт хавдрын эрт илрүүлэх шинжилгээ{.my-4}
Бүдүүн шулуун гэдэсний хорт хавдрыг эрт оношлох “өтгөнд цус илрүүлэх (FOBT - fecal occult blood test) шинжилгээг 50-иас дээш насанд жилд нэг удаа өгч байх шаардлагатай гэж зөвлөдөг. Хэрэв гэр бүлийн гишүүдийн хорт хавдраар өвдөж байсан бол шууд колоноскопи (дурандах)  хийх хэрэгтэй. 

## Бүдүүн гэдэсний хавдрын оношлогоо{.my-4}
Гэдэсний хавдрыг оношлохын тулд хэд хэдэн шинжилгээ хийнэ. Үүнд:

### Цусны шинжилгээ {.my-4 .underline}
Цус алдаж буй эсэхийг шалгах зорилгоор таны өтгөнд цус илрүүлэх шинжилгээ хийдэг.

### Колоноскопи (Бүдүүн шулуун гэдэс дурандах) {.my-4 .underline}
Бүдүүн шулуун гэдэсний хавдрыг илрүүлэх хамгийн сайн шинжилгээний арга нь бүдүүн гэдэс дурандах юм. Уг шинжилгээг хийхдээ шулуун гэдсээр уян гуурс оруулан бүдүүн гэдсэнд хий шахдаг. Уян гуурсны төгсгөлд байх камераар эмч хэвийн бус эд байгаа эсэхийг харж шалгана. Хэвийн бус өөрчлөлт ажиглагдвал эдийн сорьц авч лабораторид илгээнэ. Уян сигмоидоскопи  дурангаар шулуун гэдэс, тахир гэдэсний зүүн хэсгийг шинжлэнэ. Хэвийн бус өөрчлөлт ажиглагдвал эдийн сорьц авч лабораторид илгээнэ

### Компьютер томограф (СТ) эсвэл Соронзон резонанст томограф шинжилгээ (MRI) {.my-4 .underline}
Компьютер томограф шинжилгээгээр олон эрхтэний гурван хэмжээст зургийг нэг дор гарган авдаг ба бүдүүн гэдсийг шинжлэхэд ч хэрэглэх боломжтой.  Соронзон резонанст томограф шинжилгээ нь биеийн хөндлөн огтлолын зургийг өндөр нарийвчлалтайгаар гаргадаг тул биед байгаа хавдрын хэмжээг харуулна.

### Барийн уусмалаар бүдүүн гэдсийг рентгенд харах   {.my-4 .underline}
Рентген шинжилгээнд барийн бургуй буюу цагаан контраст шингэн (Бари) ашиглан ямар нэгэн хавдар эсвэл томорсон зүйлсийг харна.

### Позитрон ялгаруулах цацраг туяаны шинжилгээ (РЭТ) {.my-4 .underline}
Позитрон ялгаруулах цацраг туяаны шинжилгээнд бага хэмжээний радиоидэвхт глюкозыг биед тарина. Шинжилгээний явцад хавдрын эс илүү тодорч харагдана.

### Хэт авиан шинжилгээ {.my-4 .underline}
Хэт авиан шинжилгээг ашиглан хавдар гэх мэт ямар нэгэн нягт эдийг илрүүлдэг. Хэрэв шулуун гэдэс эсвэл анусны хавдартай болохыг бусад шинжилгээгээр нотолсон бол шулуун гэдэсний хэт авиан шинжилгээ хийх ба хавдар элгэнд үсэрхийлсэн эсэхийг тогтоохдоо хэвлийн хэт авиан шинжилгээг ашиглана.

## Бүдүүн шулуун гэдэсний хавдрын эмчилгээ{.my-4}

### Үе шатаас нь хамааран эмчлэх{.my-4}
Дээр дурдсан шинжилгээгээр хавдрын үсэрхийллийг тодорхойлж, үе шатыг нь тогтооно.

Ингэснээр эмч танд тохирох хамгийн сайн эмчилгээг сонгоно.

Компьютер томографи шинжилгээг элэг болон уушгинд хавдрын үсэрхийлэл буй эсэхийг тогтооход хэрэглэдэг. Өвчний явцад цусны шинжилгээгээр хавдрыг маркер СЕА (carcinoembryonic antigen) ихсэж буй эсэхийг хянана.

### Эрт үе шатны хавдрын эмчлэх{.my-4}

### Мэс засал{.my-4}
Бүдүүн, шулуун гэдэсний хавдрын үндсэн эмчилгээ нь мэс засал байдаг бөгөөд хамгийн түгээмэл мэс засал нь колэктоми юм.

### Туяа эмчилгээ{.my-4}
Шулуун гэдэсний тархмал хавдрын мэс заслын өмнө туяа эмчилгээ хийх боломжтой бөгөөд хавдрын хэмжээ, тоог багасгах зорилгоор хими эмчилгээтэй хамт хийж болно.

### Химийн эмчилгээ{.my-4}
Бүдүүн, шулуун гэдэсний хавдрын дараа хавдар дахихаас сэргийлж хими эмчилгээ хийхийг зөвлөдөг. 

### Хожуу үе шатны хавдрыг эмчлэх{.my-4}
Бүдүүн, шулуун гэдэсний тархмал хавдрын үед хавдрын эсүүд рүү цусны урсгалаар дамжин очиж нөлөө үзүүлэх эмчилгээ хийдэг. Түүнчлэн бай болон хими эмчилгээтэй хавсруулан хийж болно.

### Мэс засал{.my-4}
Хэрэв өөр бусад эрхтэн рүү үсэрхийлсэн хавдрын хэмжээ жижиг байвал хоёрдогч хавдрыг авах мэс ажилбар хийнэ. 

## Бүдүүн шулуун гэдэсний хавдрын тавилан{.my-4}
Тухайн хүний хавдрын хэлбэр, үе шат, тухайн хүний нас, оношлогдох үеийн биеийн ерөнхий байдал зэргээс хамаардаг. 

## Бүдүүн шулуун гэдэсний хавдраас урьдчилан сэргийлэх{.my-4}
- Тамхинаас татгалзах
- Шинэ жимс, ногоо хэрэглэж, эрүүл хооллолтой байх, 
- Биеийн жинг барих 
- Улаан өнгийн мах, нөөшилсөн хүнсний бүтээгдэхүүнээс татгалзах зэргээр гэдэсний хавдрын эрсдлийг бууруулна.


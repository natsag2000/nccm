# Уушгины хорт хавдар

Монгол улсад уушгины хорт хавдар зонхилон тохиолдох хорт хавдрын дунд 3-р байранд ордог байна. 2019 онд уушги, гуурсан хоолойн 492 тохиолдол илэрсэн нь дийлэнх нь эрэгтэйчүүдэд байсан байна. 

Уушгины хоёр төрлийн хорт хавдар ихэвчлэн тохиолддог:

Жижиг эсийн бус гаралтай уушгины хорт хавдар
Жижиг эсийн гаралтай уушгины хорт хавдар

## Жижиг эсийн бус гаралтай уушгины хорт хавдар
Энэ нь уушигны хавдрын 80% эзэлдэг, түгээмэл тохиолддог хавдрын төрөл юм. Дотроо хэдэн дэд зүйлд хуваагддаг. 
- Аденокарцином-салст үүсгэдэг эсүүдэд үүсдэг бөгөөд уушигны хавдрын 40%-ийг эзэлдэг. Тамхи татдаг байсан , одоо татдаг хүмүүст элбэг тохиолддог. 
- Squamous cell ( epidermoid )- карцином
- Ялгаран том эсийн карцином ( undifferentiated large cell carcinoma )- уушигны аль ч хэсэгт үүсч болдог. 

##### Илрэх шинж тэмдэг

Уушгины хавдраас үүдсэн дараах өвөрмөц шинж тэмдгүүд илэрч болно:

- Амьсгал давчдах, амьсгаадах, шуугиантай амьсгалах
- Цээжээр өвдөх
- Ханиах, цустай ханиах
- Бронхи, уушигны хатгалгаа дахих
- Шалтгаангүй турах
- Байнга ядрах
 ## Жижиг эсийн гаралтай уушигны хорт хавдар 
 Уушигны гол хэсэгт үүсдэг бөгөөд жижиг бус эсийн гаралтай хавдрыг бодвол түргэн явцтай байдаг. 
 
 
## Үе шат тодорхойлох
Анхдагч хавдрын хэмжээгээр нь болон TNM system(Т-хавдрын хэмжээ, N-тунгалгийн булчирхайн томрол, M-үсэрхийлэл) дээр үндэслэн үе шатыг тогтоохоос гадна тунгалгын булчирхай, цаашлаад элэг, яс, бөөрний дээд булчирхай, тархи зэрэгт үсэрхийлсэн эсэхийг харгалзан үзнэ. Компьютер томографын шинжилгээгээр уушги, голт, элэг, бөөрний дээд булчирхай зэргийг заавал шинжлэх шаардлагатай. Позитрон ялгаруулах цацраг туяаны шинжилгээг (РЕТ) яс зэрэг холын эрхтэнд үсэрхийлсэн тохиолдолд хийж нэмэлт мэдээлэл авна. Хэрэв РЕТ хийх боломжгүй бол ясыг компьютерээр харна.
Өвчний эхэн үед голт дурандан голтын тунгалгын булчирхайг харж, мэс засал хийх боломжтой бол тунгалгын булчирхайг авна.

## Уушигны хавдрын шалтгаан
- Тамхи татах 
- Дам тамхидалтад өртөх
- Ас

## Урьдчилан сэргийлэлт
Уушгины хорт хавдраас урьдчилан сэргийлэх гол арга бол тамхи татахгүй байх буюу тамхинаас гарах юм.

## Эмчилгээ
Бага хэмжээний хавдрыг зөвхөн мэс заслаар эмчлэх боломжтой. Мэс заслаар авах боломжтой, тунгалгын булчирхайд үсэрхийлсэн хавдруудын үед мэс заслыг хими эмчилгээтэй хавсруулан хийвэл үр дүнтэй байдаг.

## Тавилан
Хувь хүний тавилан нь хавдрын хэлбэр, үе шат, нас, оношлогдох үеийн биеийн ерөнхий байдал зэргээс хамаардаг. Бага хэмжээний мэс заслаар эмчлэгддэг хавдруудын 80% нь таван жил амьдрах боломжтой. Тунгалгын булчирхайд үсэрхийлсэн хавдрын үед 25-30% нь таван жил амьдардаг бөгөөд мэс заслаар эмчлэгдэх боломжтой байдаг. Бусад эрхтэнд тархсан үед хими эмчилгээ хийх боломжтой ба 15-35% нь таван жил амьдардаг байна.

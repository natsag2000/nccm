# Уушгины хорт хавдар

Монгол улсад уушгины хорт хавдар зонхилон тохиолдох хорт хавдрын дунд 3-р байранд ордог байна. 2019 онд уушги, гуурсан хоолойн 492 тохиолдол илэрсэн нь дийлэнх нь эрэгтэйчүүдэд байсан байна. 

Уушгины хоёр төрлийн хорт хавдар ихэвчлэн тохиолддог:

Жижиг эсийн бус гаралтай уушгины хорт хавдар
Жижиг эсийн гаралтай уушгины хорт хавдар

## Жижиг эсийн бус гаралтай уушгины хорт хавдар {.my-2}
Энэ нь уушигны хавдрын 80% эзэлдэг, түгээмэл тохиолддог хавдрын төрөл юм. Дотроо хэдэн дэд зүйлд хуваагддаг. 
- Аденокарцином-салст үүсгэдэг эсүүдэд үүсдэг бөгөөд уушигны хавдрын 40%-ийг эзэлдэг. Тамхи татдаг байсан , одоо татдаг хүмүүст элбэг тохиолддог. 
- Squamous cell ( epidermoid )- карцином
- Ялгаран том эсийн карцином ( undifferentiated large cell carcinoma )- уушигны аль ч хэсэгт үүсч болдог. 

## Илрэх шинж тэмдэг {.my-2}

Уушгины хавдраас үүдсэн дараах өвөрмөц шинж тэмдгүүд илэрч болно:

- Амьсгал давчдах, амьсгаадах, шуугиантай амьсгалах
- Цээжээр өвдөх
- Ханиах, цустай ханиах
- Бронхи, уушигны хатгалгаа дахих
- Шалтгаангүй турах
- Байнга ядрах

## Жижиг эсийн гаралтай уушигны хорт хавдар  {.my-2}
 Уушигны гол хэсэгт үүсдэг бөгөөд жижиг бус эсийн гаралтай хавдрыг бодвол түргэн явцтай байдаг. 
 
 
## Үе шат тодорхойлох {.my-2}
Анхдагч хавдрын хэмжээгээр нь болон TNM system(Т-хавдрын хэмжээ, N-тунгалгийн булчирхайн томрол, M-үсэрхийлэл) дээр үндэслэн үе шатыг тогтоохоос гадна тунгалгын булчирхай, цаашлаад элэг, яс, бөөрний дээд булчирхай, тархи зэрэгт үсэрхийлсэн эсэхийг харгалзан үзнэ. Компьютер томографын шинжилгээгээр уушги, голт, элэг, бөөрний дээд булчирхай зэргийг заавал шинжлэх шаардлагатай. Позитрон ялгаруулах цацраг туяаны шинжилгээг (РЕТ) яс зэрэг холын эрхтэнд үсэрхийлсэн тохиолдолд хийж нэмэлт мэдээлэл авна. Хэрэв РЕТ хийх боломжгүй бол ясыг компьютерээр харна.
Өвчний эхэн үед голт дурандан голтын тунгалгын булчирхайг харж, мэс засал хийх боломжтой бол тунгалгын булчирхайг авна.

## Уушигны хавдрын шалтгаан {.my-2}

- Тамхи татах 
- Дам тамхидалтад өртөх
- Асбестын нөлөөнд өртөх 
- радоны нөлөөнд өртөх 
- уран, хром, никель, дизел түлшний утаа гэх мэт бодисд ажлын байран дээр өртөх 
- ХДХВ-ийн халдвар
- Удамшил 
- Уушигны фиброз, эмджзем гэх мэт өвчин

## Уушигны хавдрын оношилгоо  {.my-2}

Уушигны хавдрыг оношлох хэд хэдэн арга байдаг. 

### Цээжний рентген зураг ( Chest X-Ray ) {.my-2}
Рентген шинжилгээгээр том хэмжээний ( 1см-ээс өргөн ) хавдрыг илрүүлэх боломжтой

### Компьютер томограф ( CT ) {.my-2}
Рентген цацрагийн тусламжтайгаар хөндлөн огтлолтой зураг авна. Компьютер томографийн шинжилгээгээр жижиг хэмжээтэй хавдрыг илрүүлэхээс гадна хавдар, тунгалгийн булчирхайн талаар мэдээллийг гаргана.  

### Позитрон ( BET scan ) {.my-2}
Уушигны хавдрыг оношилсны дараагаар позитрон шинжилгээгээр уушигны хавдрын үе шатыг тогтоодог. 

### Уушигны үйл ажиллагааны тест  {.my-2}
Уушигны үйл ажиллагааг спирометрийн шинжилгээгээр шалгадаг. 

### Эдийн шинжилгээ- Биопси  {.my-2}
Компьютер томограф эсвэл рентген зураг авахад хавдрын сэжигтэй хэсгээс бага зэрэг эдийн шинжилгээ авч болно. Гуурсан хоолойг дурандах эсвэл компьютер томограф эсвэл гуурсан хоолойн эхо шинжилгээ хийх явцдаа авч болдог. 

### Цэрний цитолог шинжилгээ  {.my-2}
Микроскоп шинжилгээгээр цэр ( салст )-ийг хэвийн бус хавдрын эсүүдийг илрүүлдэг. 

## Уушигны хавдрын эмчилгээ  {.my-2}
Эмчилгээ нь хавдрын төрөл, үе шат, тухайн хүний эрүүл мэндийн байдлаас хамаардаг. 
- Жижиг бус эсийн гаралтай уушигны хавдар 
- Жижиг эсийн гаралтай уушигны хавдар 

### Жижиг бус эсийн гаралтай уушигны хавдар  {.my-2}

### Мэс засал- ( Surgery ) {.my-2}
Хэрэв танд жижиг бус эсийн гаралтай хавдар эрт үе шатандаа оношлогдвол танд хавдрыг авах мэс засал хийнэ. 
3 төрлийн мэс засал байдаг. 

- Лобэктоми ( Labectomy )- нэг цулцанг тайрч авах 
- Wedge resection 
- Пневмонэктоми ( pneumonectomy )- бүхэл уушгийг тайрч авах

### Туяа эмчилгээ ( Radiation Therapy ) {.my-2}
Рентген туяаны тусламжтайгаар хавдрын эсүүдийг гэмтээх , устгах зорилготой бөгөөд дангаар нь эсвэл мэс засал, хими эмчилгээтэй хамт хийдэг. Туяа эмчилгээг жижиг бус эсийн гаралтай 3-р үе шатны уушигны хавдрыг эмчлэхэд ашиглаж болно. Түүнчлэн мэс засал хийх боломжгүй уушигны хавдрын эхэн үе шатны хавдарт туяа эмчилгээ хийж болно. Мэс заслын дараагаар эсвэл хөнгөвчлөх эмчилгээ маягаар ашиглах боломжтой. 

### Дулааны абляци ( Thermal ablation )  {.my-2}
Хэрэв мэс засал эсвэл туяа эмчилгээ хийх боломжгүй тохиолдолд хэсэг газрын, 1-р үе шатны жижиг бус эсийн гаралтай уушигны хавдарт абляци эмчилгээ тохиромжтой байдаг. Хавдрын эсрүү зүү оруулан халуунаар үйлчлэх замаар хавдрын эсийг устгадаг. 

### Хими эмчилгээ  {.my-2}
Хими эмчилгээ нь хавдрын эсүүдийг хавдрын эсрэг үйлчилгээтэй эмний тусламжтай устгадаг. Химийн эмчилгээг ихэнхдээ туяа эмчилгээ хийгдэхээс өмнө хийдэг. Үүнийг хагалгааны өмнө хавдрын хэмжээг бууруулахад мэс засал болон туяа эмчилгээний дараа хавдар дахих эрсдэлтэй бол хэрэглэдэг. Түүнчлэн HER 2 эерэг эсвэл гормон эмчилгээнд хариу үзүүлэхгүй бол хими эмчилгээ хийгддэг.

### Иммунотерапи ( Immunotherapy ) {.my-2}
Иммунотерапи нь биеийн дархлааг сэргээх зориулалт бүхий эмнүүдийг хэлдэг бөгөөд зарим төрлийн жижиг бус гаралтай уушигны хавдрын төрлийг эдгээхэд ашиглагддаг. 

### Бай эмчилгээ ( Targeted therapy )  {.my-2}
Бай эмчилгээ нь хавдрын эсийн тодорхой мутац уруу чиглэсэн тухайн хүнд тохируулсан эмчилгээ юм. Ихэнхдээ жижиг бус эсийн гаралтай уушигны хавдар эсвэл хавдар дахисан тохиодолд ихэвчлэн хэрэглэдэг. 

### Жижиг эсийн гаралтай уушигны хавдрын эмчилгээ  {.my-2}
Жижиг эсийн гаралтай уушигны хавдарт мэс засал бараг хийдэггүй. Эмчилгээний үндсэн арга нь хими эмчилгээ байдаг. Түүнчлэн 1-3-р үе шатны жижиг эсийн гаралтай уушигны хавдрын эмчилгээнд туяа эмчилгээ хийх боломжтой байдаг. 

### Хөнгөвчлөх эмчилгээ ( Palliative care ) {.my-2}
Хөнгөвчлөх эмчилгээ нь хорт хавдрын шинж тэмдгийг багасгаж, амьдралын чанарыг сайжруулах, өвдөлт намдаах зорилготой. 

### Уушигны хавдраас урьдчилан сэргийлэх аргууд  {.my-2}
Уушигны хавдраас урьдчилан сэргийлэх батлагдсан арга зам байдаггүй хэдий ч тамхинаас гарах, тамхи татахгүй байх, дам тамхидалтаас сэргийлэх, ажлын байран дээр хавдар үүсгэгч бодисын нөлөөнд өртөхөөс сэргийлэх зэрэг замаар эрсдлээс сэргийлэх боломжтой. 
